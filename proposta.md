# Proposta per il 17.09

## Presentazione CodeFactory

Buongiorno a tutti,
noi siamo CodeFactory: una startup fondata da un gruppo di giovani professionisti con la passione condivisa per il web e la comunicazione. L'idea di fondare CodeFactory è nata durante un hackathon, dove abbiamo riconosciuto la necessità di soluzioni digitali per le aziende di produzione di macchinari industriali.
La nostra missione è aiutare queste aziende a migliorare la loro presenza online e a comunicare efficacemente con i loro clienti attraverso strategie di marketing digitale su misura.

Grazie a un team multidisciplinare composto da esperti in sviluppo web, design grafico, SEO e content marketing, possiamo offrire soluzioni complete che vanno dalla creazione di siti web ottimizzati per i motori di ricerca alla gestione delle campagne pubblicitarie online.

In poco tempo, CodeFactory ha guadagnato la fiducia di numerose aziende nel settore dei macchinari industriali, aiutandole a raggiungere nuovi mercati e a migliorare la loro visibilità online. Con un approccio orientato ai risultati e una costante attenzione all'innovazione, ci proponiamo di diventare punto di riferimento nel campo della comunicazione digitale per l'industria manifatturiera.

## Richieste del Cliente

Come emerso dal primo brief, la Vostra richiesta è migliorare il posizionamento sui motori di ricerca della nuova impacchettatrice flow pack Wrap 400 Plus

## Proposta

L'obiettivo principale della nostra strategia SEO è aumentare la visibilità del Wrap 400 Plus Flow Pack sui motori di ricerca, attirando traffico qualificato e potenziali clienti. Per raggiungere questo obiettivo, ci concentreremo su tre aree chiave:

### Ricerca parole chiave

Identificheremo le ricerche più rilevanti relative al prodotto e al settore del confezionamento; Analizzeremo la concorrenza per individuare punti deboli da sfruttare per superarla nelle SERP e opportunità di posizionamento per bacini d'utenza non valorizzati.

### Sviluppo landing page

Svilupperemo una landing page dedicata al prodotto, utilizzando il materiale esistente e realizzando testi mirati all'ottenimento del risultato: creeremo contenuti di alta qualità e ottimizzati per le parole chiave identificate. Ottimizzeremo i meta tag, come titoli e descrizioni, e gli header per migliorare la rilevanza e l'indicizzazione. Anche immagini e contenuti multimediali saranno ottimizzati con tag descrittivi per masismizzarne l'impatto in ottica SEO.

### Ottimizzazione tecnica

Miglioreremo la velocità di caricamento della pagina per garantire un'esperienza utente fluida. Assicureremo la compatibilità mobile della landing page e implementeremo una struttura URL chiara e SEO-friendly. Utilizzeremo anche schema markup per migliorare la comprensione del contenuto da parte dei motori di ricerca.

## Conclusione

Siamo fiduciosi che la nostra strategia SEO contribuirà significativamente al successo della Wrap 400 Plus Flow Pack, aumentandone la visibilità online e la conversione di utenti in Clienti.
Grazie per l'attenzione dedicataci, siamo disponibili a rispondere a domande e richieste di chiarimenti.